השירה מאין תימצא / חיים נחמן ביאליק .

ב .

השירה מאין תמצא .

(סוניט – דלא כגרדון) .

משורר סוחר תבואה הקנני אלי,

סוחר משורר – שב מכה קדחת,

כרוב עם נחש דר בכפיפה אחת – .

ויהי יומי למרקור ולפגסוס לילי.

ובפרץ מערבי ויברך ה' חילי – .

גם צרורות כסף גם בר באמתחת – .

ויעל פגסוס ותהי שירתי נשכחת,

ויהי עזי כספי וזהבי אלי.

אך לא לעולם חסן – ואלהי אתנני .

בגד בי כמו נחל וישב אופני.

כנעתי נאספה ותאכל כל הוני.

ומאין כסף ועבודה כל היום שרתי.

עניתי זמיר עריצים וספרים חברתי,

כי אין עברי שר  כי אם מעני...

ז'.
ט' ניסן תרנ"ג.

לתוכן הענינים .

לדף הראשי של פרויקט בן-יהודה .

דף זה הוא חלק מפרויקט בן-יהודה, שמתקיים הודות לסיוע של מתנדבים.

