ערבית / חיים נחמן ביאליק .

ערבית .

ושוב זרחה השמש, והשמש שוב שקעה – .

ואני לא-ראיתיה,

ושוב יום ויומים – ואף-לא פתקה קטנה .

מן-הרקיע.

ובפאתי המערב כעין גלמים על-גלמים,

שוב נערמו העבים – .

החכמים!
הנבנים שם עתה עולמות,

ואם-עתה נחרבים?

לא, אין נבנה שם דבר וכלום לא-יחרב,

ועיני הרואה:

זה הערב הטמטום בא ומפזר את-אפרו .

על-ארץ ומלואה.

ועוד אחת אראה: חפשתי פרוטתכם .

ויאבד דינרי – .

ואשמדי עומד מאחרי ושוחק .

השחוק האכזרי.

תרס"ח.

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

