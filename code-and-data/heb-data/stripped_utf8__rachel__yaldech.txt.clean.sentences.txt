אי ילדך השחור / א.
אחמטובה / רחל .

אנה אכמטובה .

"אי ילדך  השחר , איהו,

שבכה פה  מתחת  לרדיד?

מה  יודעת  ומה  את  זוכרת .

על  הבן  הקטן, היחיד?"
.

"מנת האם – מצוקה נוהרת,

לא זכיתי, יחלתי בכדי.

נפתחו שערי גן-עדן,

מלאכיו לקחו את ילדי.

יום ויום – אך שמחה ושמש,

אפפני אביב לא-יתם.

רק ידי עורגות אל הנטל,

רק בכיו לי נשמע בחלום.

יהמה הלב, ישתוחח,

והכל אז  זר ורחוק.

אהלך מחדר אל חדר,

אבקש עריסת התינוק".

לשאר תרגומי רחל .

לשירת רחל .

לדף הראשי של פרויקט בן-יהודה .

