ילדות / חיים נחמן ביאליק .

ילדות .

צפרים חדשות – זמירות חדשות – .

מה רב הרעש שם ברמה!

הזאת היא  ע צ ם  המלחמה?

אם רק  ה ת כ ו נ ה  למלחמה?

ואולי זה כל-הנצחון?
– .

אם-כן – קום, נלכה לדרכנו!

אם-כן, אל-נבוש כי זקנו,

אם-כן, לא עברה עוד עתנו!

הנח להם וישחקו למו!

השחוק ייגעם ויישנמו,

ובפזמונינו הנושנים .

עוד נבא נניד את-ערשימו.

ועד-יקומו ינערו,

ויצאו מלאי כחות חדשים .

לתקן לנו סעדת שלמה – .

נגלגל יחדו בעדשים.

ובבוא העת ההיא המקוה – .

ברצון נכף קדקדנו,

ועל-קרחתו העלובה .

ישפך לעג ילדינו.

תרנ"ז.

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

