לא זכיתי באור מן-ההפקר / חיים נחמן ביאליק .

לא זכיתי באור מן-ההפקר .

לא זכיתי באור מן-ההפקר,

אף לא-בא לי בירשה מאבי,

כי מסלעי וצורי נקרתיו .

וחצבתיו מלבבי.

ניצוץ אחד בצור לבי מסתתר,

ניצוץ קטן – אך כלו שלי הוא,

לא שאלתיו מאיש, לא גנבתיו – .

כי ממני ובי הוא.

ותחת פטיש צרותי הגדולות .

כי יתפוצץ לבבי, צור-עזי,

זה הניצוץ עף, נתז אל-עיני,

ומעיני – לחרוזי.

ומחרוזי יתמלט ללבבכם,

ובאור אשכם הצתיו, יתעלם,

ואנכי בחלבי ובדמי .

את-הבערה אשלם.

תרס"ב.

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

