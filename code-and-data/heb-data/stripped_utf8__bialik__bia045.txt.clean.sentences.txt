העינים הרעבות / חיים נחמן ביאליק .

העינים הרעבות .

העינים הרעבות האלה שככה תתבענה,

השפתים הצמאות האלה השאלות: נשקנו!

העפרים הערגים האלה הקוראים: תפשנו!

חמודותיך הצפונות ששבעה כשאול לא-תדענה;

כל-עתרת הגויה הזאת, שפעת חמדה מלאה,

כל-השאר הלזה, כל-הבשרים האלה שככה .

הלעיטוני ממקור תענוגים, ממעין הברכה – .

לו ידעת, יפתי, מה-קצה בם נפשי השבעה.

זך הייתי, לא-דלח הסער רגשותי הזכים .

עד שבאת, יפה-פיה, וברוחך נשפת ונדלחתי.

ואני, נער פתה, לרגליך בלי-חמלה השלכתי .

תם לבבי, בר רוחי, כל-פרחי נעורי הרכים.

רגע קטן מאשר הייתי בלי-חק, ואברך .

את-היד החלקת לי מכאוב הענג הערב;

וברגע קטן של-תענוג, של-אשר וגיל, עלי חרב .

עולם מלא – מה-גדול המחיר שנתתי בבשרך!

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

