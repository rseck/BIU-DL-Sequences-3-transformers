אין זאת, כי רבת צררתונו / חיים נחמן ביאליק .

אין זאת, כי רבת צררתונו .

משירי בר-כוכבא .

אין זאת, כי רבת צררתונו,

אם לחיתו טרף הפכתונו,

ובאכזריות חמה .

את-דמכם נשת לא-נרחמה,

אם-נעור כל-הגוי ויקם .

ויאמר: נקם!

במצרי שאול, במצוקות שחת,

זו הכינותם לנפשנו,

גדלתם חיה רעה אחת,

ותחיו אותה בדמנו.

זמן רב בסוגר דם נאנקה,

וחרון אין אונים רתח דמה,

אך-עתה מעצמת כאב נהקה – .

ואוי לכם בקום הנקמה!

אתם ברכב ובפרשים,

אתם בסוסים ובשנהבים;

אתנו מתי מעט נואשים – .

אך בנים המה למכבים!

צבאנו – קנאת עם קוממה,

ובשנאת שאול לקרב נהגה,

וברק חרבנו לטשה חמה,

ותקדש אתכם ליום הרגה.

הכוס מלאה!
וזרענו .

אשר אמרתם: "פרקנוה!"
.

נאדרה שנית בחרוננו,

אזרתנו עז – ולאדני התשועה!

תרנ"ט, ל"ג בעמר.

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

