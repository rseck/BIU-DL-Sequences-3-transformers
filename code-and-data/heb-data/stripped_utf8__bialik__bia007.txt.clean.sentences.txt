נושנות / חיים נחמן ביאליק .

נושנות .

"כעינים קרצים שמה .

בשמים אורים זכים..."
.

– בעיניהם פז הכרובים .

צופים בנו מן-החרכים.

"סביב ימתח הירח .

חוטי אור ככסף זכו."
.

– מקרניהו, יונה תמה,

שערות ראשך יפו, רכו.

"שם כגלי שיש טהור .

צפים גזרי עבים צחרות."
.

– מן העבים, חמדת לבי,

מעלות רוחך זכות, טהרות.

"רסיסי לילה תלוים שמה .

בין עשבים, ומזהירים."
.

– שתי עיניך יפו, ארו .

גם מרסיסים, מספירים.

"חרש שוקק פלג שמה .

רוח ישב – קטרת כליל."
.

– נשמת אפך – רוח עדן,

קולך – המית פלג, חליל.

"שם הזמיר יפצח רנה,

מה רוממה היא, כבירה!..."
.

– לילה צוי חסדך אתי,

האהבה מקור השירה.

"היאריך, דוד לבבי,

היאריך ליל עדנים?"
.

– דברים אלה, נערה פתה,

מה-ישנים הם נושנים!...

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

