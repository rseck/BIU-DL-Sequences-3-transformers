זריתי לרוח אנחתי / חיים נחמן ביאליק .

זריתי לרוח אנחתי .

זריתי לרוח אנחתי .

וירוה החול דמעת עיני;

הרוח!
אם תמצא את-אחי .

אמר-לו – אוד עשן הנני.

אמר-לו: בי נבע מקור אורה – .

וייבש נטפים נטפים;

בלבבי שלהבת יקדה – .

ותדעך רשפים רשפים.

ועתה מעיני כמו פצע:

רק שותת ומטפטף לפעמים;

ולבבי עוד יעשן במסתר .

מגולל באפר ובדמים – .

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

