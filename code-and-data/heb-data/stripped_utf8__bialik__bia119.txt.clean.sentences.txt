יעקב ועשו / חיים נחמן ביאליק .

יעקב ועשו .

עשו משכים לבית המרזח,

חבית משקים מפיו תתן ריח.

אוי, אוי, אוי,

אוי לעשו גוי!

כוסו – חייו,

לשתות חיב,

כי-על-כן הוא גוי.

יעקב משכים לבית התפלה,

נותן ליוצרו שבח ותהלה.

הו, מה-טוב .

חלק יעקב!

אל צור חייו .

להודות חיב,

כי שמו יעקב.

עשו חוזר לביתו בלילה – .

אוי לה לאשתו מאגרוף יד בעלה.

אוי, אוי, אוי,

אוי לעשו גוי!

זרועו – חייו,

להכות חיב,

כי-על-כן הוא גוי.

יעקב חוזר בערב אל-נוו,

אשתו וילדיו משמחים לבבו.

הו, מה-טוב .

חלק יעקב!

בניו – חייו,

לגדלם חיב,

כי שמו יעקב.

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

