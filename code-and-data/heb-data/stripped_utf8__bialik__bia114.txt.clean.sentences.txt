בהבטחות שוא / חיים נחמן ביאליק .

בהבטחות שוא .

בהבטחות שוא אל-תאמן, אח,

אל-תבטח בכוכבים,

רמאים הם וחנפים הם – .

גנבים שבגנבים!

מנעורי נגלה כוכב לי,

מול ביתי עינו קרצה,

וברכות שלח לי מעל .

עם פתקי זהב ארצה.

ובעין ערומים רמז לי,

הבטיח ש"י עולמות – .

וראה, עד-עתה רש אני .

ומסכן על אדמות.

אי, כוכב עליון, עפעף פז!

מדוע רמיתני?

איה הגמול לאמונת לב .

ולאמונתי אני?

בהבטחות שוא אל-תאמן, אח,

אל-תבטח בכוכבים,

ערומים הם וחנפים הם – .

גנבים שבגנבים!

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

