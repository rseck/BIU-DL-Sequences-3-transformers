שירים מן העזבון – יש שיתגעגע הלב / ח"נ ביאליק .

יש שיתגעגע הלב .

ח"נ ביאליק .

על-פי הינה .

יש שיתגעגע הלב על השנים .

השקטות, השלוות, שהיו מלפנים,

עת ישן בדממה היקום, והאדם .

התנמנם שבע שלוה ורך וירדם.

ועתה מה עצמו הטרדות, מה רבו!

הן כל הענינים כה רחבו נסבו,

כאלו אין אל בשמים מלמעלה .

ואשמדי מת בממשלת הלילה.

ואסירי העצלה כלנו מטרח,

אש תאכל הדמים, העור יאכל קרח.

וכבר משממון גוענו כלנו .

לולא מעט אהבה שהיה לנו.

לתוכן הענינים .

לדף הראשי של פרויקט בן-יהודה .

