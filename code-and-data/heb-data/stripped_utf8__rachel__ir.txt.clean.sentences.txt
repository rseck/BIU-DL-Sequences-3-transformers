עיר בשמים / ג'סי סמפטר / רחל .

עיר בשמים .

ג'סי סמפטר .

כחל השחק .

וכחלה כפתו של מסגד עומר .

ורדים אפרים העבים,

וכעין לשם זיו השקיעה.

וורדות-אפרות וכעין לשם .

חומות העיר העתיקה.

הוי, ירושלים, ורדה-אפרה וכעין לשם,

צחרה כאור,

וחרבה כשחק.

הוי, ירושלים,

אפלה ונוראה ואנושית .

וצחרה מזהירה כעיר בשמים.

התמוה הדבר כי בניך הסובלים .

יראוך בחזון, קרית קדש,

פלא,

עיר בשמים ?

לשאר תרגומי רחל .

לשירת רחל .

לדף הראשי של פרויקט בן-יהודה .

