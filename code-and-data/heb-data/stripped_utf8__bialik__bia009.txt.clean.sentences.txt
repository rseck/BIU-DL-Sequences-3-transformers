על ראש הראל / חיים נחמן ביאליק .

על ראש הראל .

על ראש הראל, בזרעות דלו רום ופתוחות,

מראש מקדמי ימים עמד דם איש שב.

בשמאלו מטה עז וימינו תאחז לוחות,

מפניו נגה הוד, לו חגור – במתי עב.

ולרגליו תכו שני ענקים גבוהי קומה,

ילחמו בו בעז, אליו יערכו קרב;

בקרדם ובחנית עלות יעפילו רומה .

וגזל מזרועו את-לוחותיו – אך לשוא!

כשני עפעפי שחר עיניו תבקענה,

ובענות צדק מגבה יביט בם – .

וברכי שני ענקים שחות, אף תכרענה – .

מרוממותו הס!
כמהו עוד לא קם!

ז' אדר, תרנ"ג.

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

