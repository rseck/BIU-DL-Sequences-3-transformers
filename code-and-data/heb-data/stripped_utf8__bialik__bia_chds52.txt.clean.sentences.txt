לכבוד החנכה / חיים נחמן ביאליק .

לכבוד החנכה .

אבי הדליק נרות לי          אמי נתנה לביבה לי,

ושמש לו אבוקה –           לביבה חמה, מתוקה – .

יודעים אתם לכבוד מי?
יודעים אתם לכבוד מי?

לכבוד החנכה!
לכבוד החנכה!

מורי הביא כרכר לי          דודי נתן תשורה לי:

בן-עופרת יצוקה –            פרוטה אחת שחוקה – .

יודעים אתם לכבוד מי?
יודעים אתם לכבוד מי?

לכבוד החנכה!
לכבוד החנכה!

לתוכן הענינים .

לדף הראשי של פרויקט בן-יהודה .

דף זה הוא חלק מפרויקט בן-יהודה, שמתקיים הודות לסיוע של מתנדבים.

