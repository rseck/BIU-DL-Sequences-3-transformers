התזכרי ליל אביב?
/ רחל .

התזכרי ליל אביב?
ריח גשם נדף .

מצפה לשואה התעלפה אדמה .

מה נעם לשנינו חמדת לבבי .

אל הלילה להקשיב בדממה.

נאלמו הפרחים גם היער .

במרחק הכחל אשא ברב רעדה...

בלב כה ירבו הזיות עלומים .

כפרחים גם אנחנו דבר לא נדה .

הסתרגו התפתלו צללי ענפים .

על שולי השקיעה בזהב החור.

היא גזלה מאתנו מיטב האורה .

ונלחש לה אזי דעכי נא מהר.

ותדעך השקיעה .

ואשי שערה הבהבו במרחק.

לתוכן הענינים .

לדף הראשי של פרויקט בן-יהודה .

