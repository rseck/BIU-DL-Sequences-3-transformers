חזק ואמץ / חיים נחמן ביאליק .

פרויקט בן-יהודה זקוק לעזרתכם.
לחצו כאן לפרטים.

חזק ואמץ / חיים נחמן ביאליק .

חזק ואמץ, עמד אבל!

היה מחלמיש!

אל תמוג בדמי ההרוגים,

הקבורים תחתיך!

ובהמר מדינות ועמים – .

ממקומך אל תמיש!

והיית עד קר ואכזרי .

וספרת הקורות .

לבנים הבאים אחרינו,

לדורות,

כי חלל כבודנו ודמנו.

וקיץ ושחקים זאת ראו,

ושמש לא בושה להאיר,

ועיני העולם לא כהו...

בן אובד כי יתעה ממנו וגשש .

וכאב בין זרים, -

רמוז לו, כי יקרב ומשש .

טוריך הקרים .

וספג ברקך השחור,

וידע מדוע הוא חולה,

ומה כל העולם מסביב .

היוצר מצבות כאלה...

לתוכן הענינים .

לדף הראשי של פרויקט בן-יהודה .

