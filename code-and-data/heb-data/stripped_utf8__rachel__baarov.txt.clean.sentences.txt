בערוב הנהור / שרל ון לרברג / רחל .

שרל ון לרברג .

בערב הנהור .

ברבורי שחור.

או קוסמות נזעמות,

מפרחים, מדברים, מקרבנו עולים:

הלא הם הצללים.

הם קרבים: יום יסוג לאחור;

באפלולית דמדומים .

הם צונחים לאטם,

מצטברים, מתכנסים,

איש אחיו מחפשים .

ובאחת הכל .

בגפיהם הקטנות .

ייצרו את הליל הגדול.

אך אילת משנת .

נעורה ותטל .

לפידה המזהיר .

ועלתה לה לאט,

ומעל לגלים היא מראה .

את זהב שערה .

ועיניה ספיר.

ומיד הצללים .

מתחמקים נבהלים,

אין ידוע לאן ;

אם למים ירדו ?

אם לתוך אדמה ?

בסלע סתרו או בלב השושן ?

לא נודע, כנפיהם הצמודות .

נופשות.

בקר בא.

לשאר תרגומי רחל .

לשירת רחל .

לדף הראשי של פרויקט בן-יהודה .

