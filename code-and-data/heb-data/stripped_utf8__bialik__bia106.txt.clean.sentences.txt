תרזה יפה / חיים נחמן ביאליק .

תרזה יפה .

תרזה יפה ועבתה .

על היאר עומדת מטה;

כל-היום במים צופה,

חושבה: מה-יהא בסופה?

גדלה, פרחה, ריחה זלף,

אביב בא ואביב חלף;

כבר מגיעים ימים קרים – .

ואנה באו הצפרים?

ובתוך חדרה מול המראה .

עומדה כל-היום הנערה,

כל-היום בדמותה צופה,

חושבה: מה-יהא בסופה?

גדלה, פרחה, ריחה זלף,

אביב בא ואביב חלף;

אנחות ליל וימי שמורים – .

והיכן המה הבחורים!

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

