למי אבן טובה / חיים נחמן ביאליק .

למי אבן טובה .

למי אבן טובה,

ולמי המרגלית,

ולמי שש אצבעות .

בידו השמאלית.

ולי שלש בנות .

בחורות כברותים,

שדים – מגדלות,

מחלפות – עבותים.

והן דורשות תפקידן .

ותובעות הן בעל,

ולעורן אין שמלה,

ולרגלן אין נעל.

וכאלו בין כל-

הבחורים יש קנוניה:

מיד ובמזמן .

ואל-כפם הנדניה.

ובאים ויוצאים,

ושוב באים חתנים – .

ובסופם לב דוי .

ובשת הפנים.

ומטיל ה"כבוד",

אין-נגרע ושוה,

ממזוה לשלחן,

משלחן למזוה.

הם המה תפוחי-

הזהב הספורים,

העדים האלמים .

בלילי שמורים.

והם הם הבטנים .

העומדים בעינם – .

ונעורים יחלפו,

וחתנים עוד אינם.

ונעורים יחלפו,

ושנה על שנה – .

ובשערות הבכירה .

כבר תציץ לבנה.

תפוחי-הזהב .

פג ריחם, נס לחם,

הבטנים התליעו,

ומביש המחם.

כן, מזל ומזל:

לזה יש מרגלית,

ולזה אצבע ששית .

בידו השמאלית.

ולי שלש בנות – – .

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

