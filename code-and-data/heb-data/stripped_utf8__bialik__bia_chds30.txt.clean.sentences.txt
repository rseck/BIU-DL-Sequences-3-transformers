שיר ערש / חיים נחמן ביאליק .

שיר ערש .

תחת ערש בני הרך .

עומד גדי, כשלג זך.

הגדי הלך למקום סחורה,

ובני יגלה למקום תורה;

הגדי יביא שקדים וצמוקים,

ובני יביא הלכות ופסוקים;

הגדי יביא תמרים וחרובים,

ובני יביא מעשים טובים.

טובים ומתוקים חרובים וצמוקים – .

דברי תורה מהם מתוקים;

דברי תורה כים עמקים,

דברי תורה מפז יקרים;

יחכם בני ויכתב ספרים.

יגדל שמו ויאריך ימים .

ויהיה יהודי כשר ותמים.

לתוכן הענינים .

לדף הראשי של פרויקט בן-יהודה .

דף זה הוא חלק מפרויקט בן-יהודה, שמתקיים הודות לסיוע של מתנדבים.

