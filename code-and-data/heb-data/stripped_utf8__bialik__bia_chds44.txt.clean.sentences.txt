גדוד בעיר / חיים נחמן ביאליק .

גדוד בעיר .

כל הרחובות אז רעמו,

כל המבואות המו, המו .

עת שבא .

חיל צבא .

בראשונה אל העיר.

אנשי חיל, פקידים, סגנים,

זקופי קומה ומזינים,

ובראשם .

עוברים שם .

נוגנים רבים עם כלי שיר.

בחצוצרה:

תרו-ר-רה!

בחליל:

לי-לי-ליל!

ובתף –  קול עז, קול רם:

ת-ר-רם!!!

רב עם תלמיד, אם על בנים,

רצען, חיט, החנונים,

יצאו ראות .

מראה זאת,

לא נראתה עוד בעיר.

עם התער יצא גלב,

אף השוחט עם החלף,

נשים, טף .

מחאו כף .

לקול הנוגנים בכלי שיר.

החצוצרה:

תרו-ר-רה!

החליל:

לי-לי-ליל!

והתף –  קול עז, קול רם:

ת-ר-רם!!!

כל המגרש המה, המה.

חרדה, רגזה האדמה,

עת בסך .

בקול "האח"!

יצאו גדודים מן העיר.

צלצל חרבות, ברק כידונים,

שירת חיל רבת אונים.

ובעלות .

תרועת עז .

פצחו נוגנים בכלי שיר.

החצוצרה:

תרו-ר-רה!

החליל:

לי-לי-ליל!

והתף –  קול עז, קול רם:

ת-ר-רם!!!

לתוכן הענינים .

לדף הראשי של פרויקט בן-יהודה .

דף זה הוא חלק מפרויקט בן-יהודה, שמתקיים הודות לסיוע של מתנדבים.

