כוכבים מציצים וכבים / חיים נחמן ביאליק .

כוכבים מציצים וכבים .

כוכבים מציצים וכבים,

ואנשים בחשכה נמקים;

הביטה בכל ובלבבי – .

מחשכים, ידידי, מחשכים.

ונוצצים חלמות ונובלים,

ופורחים ורקבים לבבות;

הביטה בכל ובלבבי – .

חרבות, ידידי, חרבות.

והכל מתפללים לאורה,

ונבלות שפתים בתפלה;

ויגעים הדברים וארכים,

והם נשנים וחוזרים חלילה.

והלילות – הוי, כמה עצלים!

אפלו הלבנה הפגומה – .

גם-היא מפהקת עיפה .

ומצפה ליום מתוך תנומה.

לתוכן הענינים לדף הראשי של פרויקט בן-יהודה דף זה הוא חלק מפרויקט בן-יהודה, שמתקיים הודות לסיוע של מתנדבים.

