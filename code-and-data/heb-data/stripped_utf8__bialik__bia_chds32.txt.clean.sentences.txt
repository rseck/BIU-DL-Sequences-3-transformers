הרועה והצאן / חיים נחמן ביאליק .

הרועה והצאן .

רועה צאן היה בארץ, רועה נאמן .

וישמר על צאן מרעיתו ויאהבנה.

ויהי היום ותאחזהו תנומה ויישן.

וייקץ – והנה צאן מרעיתו איננה.

איננה, אהה,                 אשובה למעוני .

אנה אני בא?
ביתי השמם .

מחר איככה                  בלעדי הצאן?!

ואצא לדרך וארא והנה  קוצים בעגלה,

ואמר: האין אלה קרני צאני האמללה?

איננה, אהה,                 אשובה למעוני .

אנה אני בא?
ביתי השמם .

מחר איככה                  בלעדי הצאן?!

ואצא לדרך וארא והנה  תפוחים בעגלה,

ואמר: האין אלה גלגלות צאני האמללה?

איננה, אהה,                 אשובה למעוני .

אנה אני בא?
ביתי השמם .

מחר איככה                  בלעדי הצאן?!

ואצא לדרך וארא והנה  אבנים בעגלה,

ואמר: האין אלה עצמות צאני האמללה?

איננה, אהה,                 אשובה למעוני .

אנה אני בא?
ביתי השמם .

מחר איככה                  בלעדי הצאן?!

לתוכן הענינים .

לדף הראשי של פרויקט בן-יהודה .

דף זה הוא חלק מפרויקט בן-יהודה, שמתקיים הודות לסיוע של מתנדבים.

